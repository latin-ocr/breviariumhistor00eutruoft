[V

sunt, quae, idoneo adhibito interprete, facilem et prom
tam lectionem reddere possint. Id a nobis factum esse,
docebit partim orationis ipsius accuratior explorat-io,
partim, quicquid notarum ad finem libri aspersimus. Ma-
xime autem secuti sumus Tzohuckii editionem minorem3
ex reliquo apparatu, quem non neglexisse nobis videmur,
excepto , quo nuper ex Monacensi codice petito uti non-
dum contigit, duximus, quaecunque‘ potiora existima-
rentur.

Vixit autem - nam de hoc etiam praedicendum, ut,
quibus destinata est opera, habeant, quae desiderare
possint —— Eutropius seculo post Christum quarto ex·
eunte, ediditque breviarium, quod sui temporis more
dixit, sub Imperatore Valente. Qui ipsum nomen magis
sequuntur, quam temporum rerumque rationes, facile in
unum hominem congesserunt, quaecunque de Eutropiis
quarto quintoque seculo comperta sunt, unde mira de
vita, moribuS, factis, et annis, quos explevisse dicitur,
discordia. Ut explorata de eo admodum pauca dici pos-
sunt. Constat, fuisse nostrum scriptorem Constantino,
qui Magnus fertur, ab epistolis, quod magnum tunc fuit
officium, quum viri eruditi ad aulam adhiberi nondum
desiissent, postea Iuliani expeditioni contra Persas inter-
fuisse, ut ipse 1. Χ. c. 16. perhibet, scripsisse autem,
quum graviora opera negligi coepissent, quaecunque ad
Caesares parum eruditos de summa rerum Romanarum in-
struendos idonea viderentur. Christianum eum multi fece·
runt, ipse, quamvis cautus, nos omnia alia de se opinari
iubet. Edidisse videtur, quantum ex hominis·ingenio et
aliorum testimoniis augurari licet, plura, quam ex communi
literarum naufragio ad nos servata sunt. Breviarium‚ quod

