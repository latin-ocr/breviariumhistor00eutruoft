c.N.
169.

58 EUTROPll

brinam suam. Hi bellum contra Parthos gesserunt, qui
post victoriam Traiani tum primum rebellaverant. Verus
Antoninus ad id profectus est. Qui Antiochiae et circa
Armeniam agens multa per duces et ingentia patravit. Se-
leuciam , Assyriae urbem nobilissimam , cum quadraginta
milibus hominum cepit. Parthicum triumphum revexit.
· Cum fratre eodemque socero triumphavit. Obiit tamen in
Venetia, cum a Concordia civitate Altinum proficiscere·
tur etcum fratre in vehiculo sederet, subito sanguiue ictus,
casu morbi, quem Graeci ἅπόπληξιν vocant. Vir inge·
nii parum civilis, reverentia tamen fratris nihil unquam
atrox ausus. Cum obisset undecimo imperii annu, inter
deos relatus est.

²

C Ar. XI. (Vl.) Post eum Marcus Antoninus solus
rem publicam tenuit, vir, quem mirari facilius quis quam
laudare possit. Aprincipio vitae tranquillissimus, adeo ut
in infantia quoque vultum ne'c ex gaudio ‚ nec ex moerore
mutarit. Philosophiae deditus Stoicae, ipse etiam non so-
lum vitae moribuS, sed etiam eruditione philosophus, Tan·
tae admirationis adhuc iuvenis, ut eum successorem para—
verit Hadrianus relinquere, adoptato tamen Antonino Pio
generum esse ei idcirco voluerit, ut hoc ordine ad impe-
rium perveniret.

CAP. XII. Institutus est ad philosophiam per Apol
lonium Chalcedonium, ad scientiam literarum Graecarum
per Sextum Chaeronensem, Plutarchi nepotem, Latinas
autem literas eum Fronto, orator nobilissimus, docuit. Hic
cum omnibus Romae aequo iure egit, ad nullam insolen-
tiam elatus imperii fastigiO, liberalitatis promptissimae.
Provincias ingenti benignitate et moderatione tractavit.
Contra Germanos eo principe res feliciter gestae sunt.
Bellum ipse unum gessit Marcomannicum, sed quantum
nulla memoria fuit, adeo ut Punicis conferatur. Nam eo
gravius est factum, quod universi exercitus Romani pe-
rierant. Sub hoc enim tantus casus pestilentiae fuit, ut

post victoriam Persicam Romae ac per Italiam provincias· 3

